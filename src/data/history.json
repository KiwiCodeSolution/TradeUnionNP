[
  {
    "year": 2015,
    "events": [
      "Прийняли рішення про створення Профспілки. Провели установчі збори. Створили 24 ППО.",
      "Отримали Свідоцтво про легалізацію. Прийняли Статут Профспілки.",
      "2512 профспілчан."
    ]
  },
  {
    "year": 2016,
    "appeal": 322,
    "events": [
      "Підписали перший Колективний договір між профспілкою та адміністрацією.",

      "Визначили святкові та неробочі дні на підприємстві та домоглися, щоб робота у ці дні оплачувалася у подвійному розмірі (за бажанням працівника, замість коштів, можна взяти додатковий вихідний день).",

      "Запроваджена доплата за роботу в нічний час.",

      "При кожній виплаті заробітної плати працівники почали отримувати розрахункові листи.",

      "Домоглися, аби виплата заробітної плати за час щорічної відпустки виплачувалася не пізніше ніж за 3 дні до початку відпустки.",

      "Створили план комплексних заходів з безпеки праці та бюджет поліпшення умов праці на підприємстві.",

      "Почали співпрацювати із партнерами та активно навчалися в колег.",

      "Організували видачу матеріальної допомоги.",

      "Домовились, щоб роботодавець щомісячно перераховував профспілковій стороні кошти на культурні та спортивні заходи, а також на оздоровлення профспілчан у розмірі 0,3% фонду оплати праці членів профспілкової організації підприємства.",

      "Зобов’язали адміністрацію розробляти за участі Профспілки і погоджувати всі зміни, які стосуються соціально-економічних прав працівників підприємства, умов праці, систем оплати праці тощо.",

      "Домоглися надання профспілковим органам робочих місць, приміщень, обладнання та інших ресурсів для функціонування (у т.ч. оплачуваний робочий час коштом підприємства).",

      "6084 профспілчан."
    ]
  },
  {
    "year": 2017,
    "appeal": 545,
    "events": [
      "Розширили перелік посад, яким повинно безплатно надаватись спеціальний одяг, взуття та інші засоби індивідуального захисту, а також встановили скорочені строки носіння спецодягу.",

      "Покращили якість засобів індивідуального захисту та прискорили строки їх видачі.",

      "Домоглися, щоб працівники, що працюють за комп’ютером, отримували щорічну додаткову відпустку тривалістю 2 календарних дні.",

      "Домоглися, щоб адміністрація не могла звільнити осіб, обраних до складу профспілкових органів протягом року після закінчення терміну, на який обирається особа.",

      "Збільшили до 0,5 % фонду оплати праці членів профспілкової організації, яку адміністрація перераховує профспілці на культурно-масову, фізкультурну і оздоровчу роботу.",

      "Запровадили компенсацію дитячого відпочинку у літніх таборах.",

      "Запустили проєкт “Профспілкова путівка”, у рамках якого перші 92 родини поїхали у путівки, організовані та оплачені Профспілкою.",

      "Провели 10 обласних, 2 регіональних та 1 національний турнір з футболу.",

      "8700 профспілчан."
    ]
  },
  {
    "year": 2018,
    "appeal": 723,
    "events": [
      "Доповнили перелік професій працівників, які мають обов‘язково проходити періодичний медичний огляд.",

      "Колективним договором заборонили працю неповнолітніх та будь-яку дискримінацію у сфері праці.",

      "Забезпечили вільний безплатний доступ до питної води чаю, кави та цукру всіх працівників Товариства.",

      "Домоглися, аби навчання та розвиток працівників оплачувалися як робочий час.",

      "Доповнили перелік професій і посад працівників, які безоплатно забезпечуються спеціальним одягом, спеціальним взуттям та іншими засобами індивідуального захисту. Домоглися, щоб футболки, головні убори (шапка, бейсболка), взуття, що видає підприємство не підлягає поверненню та повторному використанню іншим працівником.",

      "Закріпили вимогу, щоб адміністрація буде виконувати заходи щодо підготовки виробничих приміщень до роботи в осінньо-зимовий до 15-го жовтня (у т.ч. опалення) та у весняно-літній період до 15-го квітня (у т.ч. кондиціонування) поточного року.",

      "Створили клуб любителів гір – “MY TOP”. Провели 2 регіональних та 2 національних чемпіонати з мініфутболу. Створили групу Профспілки у Facebook та YouTube.",

      "11943 профспілчан."
    ]
  },
  {
    "year": 2019,
    "appeal": 528,
    "events": [
      "Створили єдину систему опрацювання звернень на всіх осередках профспілки та централізований контроль за всіма зверненнями профспілчан.",

      "Встановили строки погодження з профспілкою звільнення працівників з ініціативи адміністрації підприємства (тобто скорочення) – три місяці, а також зобов’язали надавати інформацію про причини наступних звільнень, кількість і категорії працівників, яких це може стосуватися.",

      "Закріпили, що одночасно з попередженням про звільнення у зв’язку із змінами в організації виробництва і праці адміністрація пропонує працівнику іншу роботу на підприємстві, але не менше трьох разів.",

      "Почали щорічно видавати матеріальну допомогу учасникам бойових дій на оздоровлення.",

      "Домоглися встановлення доплати +10% для прибиральників службових приміщень за роботу з хімічними засобами.",

      "Встановили графіки початку та завершення роботи, перерви для відпочинку та харчування, які доводяться до відома кожного працівника не пізніше ніж за один місяць до їх введення.",

      "Домовились про надання вільного від роботи додаткового часу працівникам виборних профспілкових органів, який оплачується роботодавцем.",

      "Домоглися права розміщувати власну інформацію у приміщеннях і на території підприємства в доступних для працівників місцях.",

      "Провели перший всеукраїнський чемпіонат з настільного тенісу (20 команд).",

      "Вперше організували зимовий відпочинок в горах та відпочинок за кордоном (Болгарія).",

      "11558 профспілчан."
    ]
  },
  {
    "year": 2020,
    "appeal": 445,
    "events": [
      "Колективний договір Профспілки визнано “Найкращим колективним договором – 2020 за версією ГО “Трудові ініціативи”.",

      "Внесли у Колективний договір пункти, які регулюють дистанційну роботу, зокрема домовились про забезпечення засобами роботи (ноутбук/системний блок, монітор, маніпулятор, клавіатура, доступ до мережі інтернет), за потреби меблями та їхню доставку працівникам які працюють віддалено.",

      "Забезпечили доставкою питної води, чаю, кави та цукру працівників, які працюють віддалено.",

      "Адміністрація зобов'язалася видати обладнане необхідною технікою та меблями приміщення (не менше 30 кв.м) виборному органу профспілки, забезпечувати засобами зв'язку тощо.",

      "Встановили для працівників в період скорочення додаткову відпустку для можливості пошуку роботи із збереженням середньої заробітної плати.",

      "Поклали на адміністрацію обов’язок забезпечувати профілактику і гарантувати недопущення гендерно обумовленого насильства на робочому місці. Цей пункт Колективного договору закріплює, що у компанії всі працівники рівні, незалежно від статі і не можуть зазнавати різної форми насильства (фізичного, психологічного, сексуального, економічного).",

      "Домоглися, щоб працівники отримували від 20% до 100% тарифної ставки відсутнього працівника за виконання обов'язків тимчасово відсутнього працівника.",

      "Домоглися забезпечення безплатними гарячими обідами всіх працівників інноваційних терміналів.",

      "Зареєстрували торгову марку (логотип Профспілки). Провели перевибори по всім ППО протягом року.",

      "Домовились, щоб адміністрація надавала працівникам оплачувані відпустки до 3 днів у разі організації та/або участі працівника в заходах Профспілки регіонального та національного статусу.",

      "Реалізували проєкти “Профспілка онлайн”, провели Всеукраїнський перший кіберспортивний турнір та онлайн-квести для дітей.",

      "Запустили проєкти “Профспілка працює під час пандемії”.",

      "Провели Всеукраїнський чемпіонат з настільного тенісу, регіональні та всеукраїнські турніри з мініфутболу, всеукраїнський турнір з боулінгу.",

      "10900 профспілчан."
    ]
  },
  {
    "year": 2021,
    "appeal": 527,
    "events": [
      "Домоглися, щоб працівникам, які зробили щеплення від COVID-19, надавалася оплачувана відпустка тривалістю 1 календарний день на наступний день після щеплення.",

      "Також домовились про додаткові відпустки батькам, що мають першокласників (1 календарний день 1 вересня) та батькам, що мають випускників старших класів (1 календарний день у день закінчення школи).",

      "Встановили, що графік щорічних оплачуваних відпусток затверджується адміністрацією до 15-го грудня на наступний рік за погодженням з Профспілковою стороною. При визначенні черговості відпусток враховуються сімейні й інші особисті обставини кожного працівника та виробнича необхідність Товариства.",

      "Домовились, що працівникам, які підпадають під скорочення, пропонуються наявні вакансії відповідно до спеціальності/кваліфікації працівників у першу чергу.",

      "11562 профспілчан."
    ]
  },
  {
    "year": 2022,
    "appeal": 404,
    "events": [
      "Розширили матеріальну допомогу для профспілчан, надали втричі більше матеріальної допомоги, порівняно з минулим роком завдяки запровадженню нових видів допомоги у воєнний час (внутрішньо переміщеним особам, особам, які опинилися на окупованих територіях, профспілчанам з лав територіальної оборони).",

      "Запровадили інформаційну підтримку профспілчанам, які постраждали від війни. Організували допомогу мобілізованим профспілчанам.",

      "Реалізували проєкти “Плащі палатки”. Оптимізували витрати. Почали реалізовувати грантові проєкти.",

      "Запровадили для мобілізованих профспілчан особливий статус членства (зберегли членство без сплати внесків) та розпочали всебічну підтримку мобілізованих.",

      "9859 профспілчан"
    ]
  },
  {
    "year": 2023,
    "appeal": 860,
    "events": [
      "Повернули дію найважливіших пунктів Колективного договору, що були призупинені адміністрацією з початком воєнного стану.",

      "Додали нові види матеріальної допомоги, серед яких мобілізованим профспілчанам, що отримали поранення.",

      "Збільшили суми матеріальних допомог майже у всіх випадках.",

      "Повернули стільці працівникам відділень (тобто можливість працювати сидячи).",

      "Запровадили ручні візки для працівників адресного обслуговування для значного полегшення виконання доставки.",

      "Реалізували проєкт для мобілізованих профспілчан “Сухий душ”.",

      "9702 профспілчан."
    ]
  },
  {
    "year": 2024,
    "events": [
      "Домовились, щоб працівникам, звільненим через ліквідацію або реорганізацією Підприємства, скорочення чисельності чи штату працівників, крім вихідної допомоги, передбаченої чинним законодавством, коштом Підприємства виплачувалася допомога залежно від загального стажу роботи на підприємстві.",

      "Домоглися забезпечення безплатними гарячими обідами всіх працівників терміналів.",

      "Закріпили, що графіки відпустки складаються працівником і керівником підрозділу помісячно таким чином, щоби працівнику було надано на рік не менше 24 календарних днів щорічної відпустки, з яких 14 календарних днів надаються обов'язково нерозривною частиною.",

      "Домоглися, щоб за бажанням працівників, які стають до роботи у зв’язку із звільненням з військової служби, на яку були призвані під час мобілізації на особливий період, роботодавець надавав разову оплачувану відпустку тривалістю до 30 календарних днів.",

      "Домовились, щоб адміністрація забезпечувала власним коштом надання консультаційних послуг з психологічної та юридичної допомоги для працівників, які є учасниками бойових дій і членів їх родин.",

      "Закріпили, що не допускається звільнення працівників, які стають до роботи у зв’язку із звільненням з військової служби, на яку були призвані під час мобілізації на особливий період (уклали контракт).",

      "Закріпили, що працівникам забороняється погрожувати іншим працівникам насильством, застосуванням фізичної сили, застосовувати насильство до інших працівників, застосовувати ненормативну лексику у спілкуванні з іншими працівниками, навмисно поширювати недостовірну інформацію щодо інших працівників, вчиняти мобінг.",

      "Доповнили перелік посад, яким передбачена додаткова оплачувана відпустка тривалістю 2 дні за роботу з комп'ютером.",

      "9667 профспілчан."
    ]
  }
]
